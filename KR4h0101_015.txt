# -*- mode: mandoku-view; -*-
#+TITLE: 中州名賢文表
#+DATE: 2015-08-25 00:36:58.198023
#+PROPERTY: ID KR4h0101
#+PROPERTY: BASEEDITION WYG    
#+PROPERTY: JUAN 卷十五
<pb:KR4h0101_WYG_015-1a>¶
欽定四庫全書¶
　中州名賢文表巻十五　　　明　劉昌　編¶
　　馬文貞公¶
　　　五言古詩¶
　　　　壯遊八十韻¶
十五讀古文二十舞劍器馳獵溱洧間已有丈夫氣裹¶
糧上嵩高靈竒發天祕爍爍三秀枝爲我擢粲翠空青¶
丹銀品伏龜鏤文貝駢羅星辰精附麗日月㑹紫鳯友¶
<pb:KR4h0101_WYG_015-1b>¶
朱鷺翩翩劇翔戲飛閣舒鳥翼懸泉瀉珠琲摩崖見古¶
刻應是列仙記捫蘿欲登觀苔滑阻凌厲煙霞薈蔚隮¶
霧雨蕭䬃至余時戴籜冠緑壁照縞袂檀欒有磐石眞¶
人每同憩北臨黄河水濁流觸天沸蛟龍逐黿鼉鱗介¶
滿水裔衝波崩金堤萬夫廢穡事官家憂且勞玉馬歳¶
沈祭江淮畫鷁船夜上歌嘒嘒魚鹽不直錢寡婦豈拾¶
穗釀酒相呼飲傾倒再拜跪中心忘嗔訶縱談詆漢魏¶
三十能歌詩鄙薄雕蟲技不肯學仕宦慷慨負高義持¶
<pb:KR4h0101_WYG_015-2a>¶
錢送酒家觴至即一醉羮芼嶰谷筍飯煮山陽穄峨冠¶
擬魯儒短衣眞楚製逺行探禹穴六月剖丹茘巫峽與¶
洞庭彷髴蒼梧帝江左佳麗區幼婦蛾眉細唱歌攪人¶
心不可久留滯沿淮達汶泗摩挲泰山礪聖鄉有亡書¶
求道亦容易童子操觚牘價重麒麟罽京國天下雄豪¶
英盡一世舞羽肅文教櫜甲飾武備馬迹見騰塵車轍¶
聞戛轊翬騫天觀起鱗雜井屋綴千畝開靈潢馴象浴¶
其汭我皇拓文場羣髦咸戰藝洎予黔婁生言辭罔絺¶
<pb:KR4h0101_WYG_015-2b>¶
繪但幸鼂董死收拾在等第臚唱下閶闔恩澤承滂沛¶
春雲覆林塘雜花懸火齊詞垣正舒華吹竽獨無喙執¶
筆御史府羞縮如牡蠣彈評則春秋齟齬失剞劂問俗¶
西夏國馹過流沙地馬齧苜蓿根人衣橐駝毳雞鳴麥¶
酒熟木柈見乾薺浮圖天竺學焚身取舍利安定昆戎¶
居貪鄙何足貴返途歴邠岐原田表古綴宛宛陶穴民¶
艱難謀樹藝驪山葬秦魄茂陵迷漢竁黍離悲故宮脩¶
竹徧清渭日入狐貍驕天隂螮蝀翳温泉出津陽古瓦¶
<pb:KR4h0101_WYG_015-3a>¶
識唐字關河隔山東華岳秋更霽首陽餓夫薇霜露已¶
顦顇鑄牛挽河梁恍惚水所噬晉俗棗齒黄冀馬電蛇¶
駛井陘阨坤維大行逼象緯煌煌日圍近赫赫天人瑞¶
田舎植汶篁郵亭擷呉桂優游逢化國俯仰詠樂歳豈¶
用百二險乃自十一稅北都上時巡扈蹕浮雲騎宴鎬¶
帳殿移拜洛周盧衛巖空山櫻䋣川曲紅藥膩列障敕¶
勒塞萬里靜烽燧九節菖蒲良貢篚充藥餌疇昔閉户¶
居耽讀未見試三年不窺園自謂五經笥四十得俸禄¶
<pb:KR4h0101_WYG_015-3b>¶
僅可給羮饎誰能薄淮陽不作鴻臚寺簡書畏懷歸弧¶
矢示初志振鷺方擢質冥鴻忽垂翅感歎對囊螢興言¶
友荷蕢諒非廊廟具頗異市井輩當曵鄒陽裾願擁文¶
侯彗¶
　　　　贈客¶
疊巘擢薈蔚䋣英粲紛葩銀繭霰已積翠幢柏方遮劇¶
飲肆豪縱清談宴賓嘉叫嘯虎當巖趨蹌鶴行沙聯娥¶
聘趙女貫珠唱吳娃露庭泛蘭藂風閨透窗紗魚泳文¶
<pb:KR4h0101_WYG_015-4a>¶
波圓禽翔矞雲斜逸樂諧金石清眞況煙霞洗藥秋汲¶
澗種秫春燒畬寓言託莊列潛心著羲媧所貴丘園賁¶
終然心匪遐¶
　　　　讀陶潛詩¶
伯夷恥粟餓屈原避讒死獨有柴桑翁一不失張弛所¶
以百世下風流激頽靡遐觀八極表衰榮何足數¶
　　　　送袁伯長歸浙東¶
龍角不如犀常不生馬廏麟趾不如牛終當在君囿我¶
<pb:KR4h0101_WYG_015-4b>¶
行泰山阿日觀望潮候見子被雲服家居夾靈鷲揖之¶
不得近跂慕塵光後¶
　　　　貢待制文修撰王都司同賦牡丹分得色字¶
名都擅穠華竒葩紛翕赩頰暈紅紛豔囊垂挂蠹蝕初¶
凝沆瀣氷漸展蒲萄織仙綬曳雙環么鳯盤六翼粲粲¶
春奩瑩皛皛風燈直可憐昭容袖縹緲見顔色¶
　　　　齋宿太社署¶
朱門屹南起金水經北流繚垣外旁達周屋内廣修圭¶
<pb:KR4h0101_WYG_015-5a>¶
玉承璅藉碧鏤飾衣篝中壇土五色夏松露浮浮改容¶
事明神豈謂兹淹留¶
　　　　古意¶
秋羅畫雙蝶涼練透紅綃攀紆翠襞積騰挐鳯盤翹公¶
子高宴集水閣芙蓉搖來禽丹砂紅石蜜春氷消歡情¶
光景洽壯意風雲飄所期國士知豈謂虞人招¶
　　　　苦寒(三首/)¶
肅肅歳已晏冽冽氷霰集寒雲光不流槁木鳴日夕挾¶
<pb:KR4h0101_WYG_015-5b>¶
纊處南户嚴稜坐相襲端然成離居企念穉陽復¶
南户日頗暄居獨意亦適觀物契妙道含情想眞識靜¶
囂理雖殊造定趣乃一古人不可求兹焉寄游息¶
日精赫重光午景延冬暄眞見煦物功始覺陽道尊𤣥¶
冥歛時肅衣被元氣温鼻端有消息守此觀化原¶
　　　　報春堂¶
青陽布仁德萬品含景滋人道貴有報天施終匪私遲¶
遲春暉和寸草爲生資聊觀孟氏詠載攷生民詩¶
<pb:KR4h0101_WYG_015-6a>¶
　　　　古詩¶
繾綣憂腸興觴至不能釂高飇揚塵沙倐倐滿户竅冠¶
屨對孔經蠅亦集堂窔淹留藉君子相與一晤嘯¶
　　　　擬古¶
崇臺拂䋣雲阿閣䕃廣路上有彈琴女文采被煙霧玉¶
食薦翠盤渴飲瑤草露鄙薄貧士妻終歳弄機杼¶
　　　　春寒(二首/)¶
叶風應青陽羲御南其輈生榮兆植物民氣趨和柔三¶
<pb:KR4h0101_WYG_015-6b>¶
農興歳功銚鎛日以修云胡司寒神正月行歛收獵獵¶
驚飇來壯士晝索裘氷梁阻沃漑龜坼横大疇穡事忽¶
愆時誰與饑餓謀得見吹律衍吾將迎道周¶
歳律啟璇室天家授人時嘉生達勾萌厚德宣靈祗𤣥¶
功旣旁被吾人亦咸宜曩在閉關日商旅車不脂瑟縮¶
謹蓋藏宛宛如蚌龜兹遇孟陬月遲日載景熹春酒續¶
古意游子求履綦豈恱草木華所貴陽道施陽道一以¶
施衆美俱無疵¶
<pb:KR4h0101_WYG_015-7a>¶
　　　　送幼度御史南游¶
辭官亦有道諧世亦有窮君子尚高義賤物不賤躬含¶
情適夷曠潛心入𤣥中弓旌或南出求子江水東¶
　　　　田間¶
中田蒔柔桑周垣列菀栁居然成農耕林盧頗完好朋¶
從時往過牀頭出尊酒意氣每酣適仰視北有斗豈知¶
念湘纍那復嗟漢叟丈夫貴立志文字託永久¶
　　　　王維輞川別業詩圖¶
<pb:KR4h0101_WYG_015-7b>¶
野水已不流野田已無塍日夕華子岡狐貍上丘陵高¶
人兹爲土畫墨飛塵凝空餘古韻語髣髴金石興¶
　　　　飲酒(二首/)¶
簡編有重譌折衷無權衡黎庶有重困救藥無持平昔¶
者聖賢出屯蹇躓其身躓身不躓道龍蛇果能伸棄置¶
姑飲酒陶然㑹天眞萬物各遂性雜沓向我陳¶
嗟哉寡諧合蒼髪秃不齊觴至即飲釂猶恐逢訶詆衆¶
人以儒進我不限吏資入官養交譽惟恐不合時含笑¶
<pb:KR4h0101_WYG_015-8a>¶
作雅詠遭罵亦詭隨出入踐華要諈諉成其私積階踐¶
崇貴剽獵章句辭鼓頰說古今證據稱云爲斯世豈可¶
誣小夫甘自欺興言發喟嘆飲者終不知¶
　　　　蔓草不除¶
大夏萬物長蔓草多華滋勾芒發苕穎苞實各及時頼¶
爾有野意使我情恱怡誰云田中殖嘉穀亦如兹¶
　　　　端午效六朝體¶
脩篁發秀林圓荷疊芳池采絲擷露縷紗縠含風漪蕤¶
<pb:KR4h0101_WYG_015-8b>¶
賓應樂律端陽正歳時馥馥蘭湯浴灩灩蒲酒持漢宮¶
鬬草戲楚船張水嬉江心鑄龍鏡好用照湘纍¶
　　　　田居二詩寄元參議(二首/)¶
積潦被原田瀦水滿陂塘具我錢鎛器剉稭飼牛腸周¶
垣無不完南東植柔桑欣欣條枝發向日欲奮張衆草¶
還芊芊朝雉鳴陽岡始旦荷畚去取糞城邑旁敢辭作¶
勞苦但願筋力强¶
上馬作將軍下馬作博士服賈眞無良蓐食勤穡事王¶
<pb:KR4h0101_WYG_015-9a>¶
朝列公卿田稅豈十二同里相勞勉牛種更貸貰雖無¶
凍餒憂未可恱親志親志在光榮禄養乃始貴爲詩獻¶
儒宗秋獲見稔歳¶
　　　　初日詩(二首/)¶
初日照我樹我樹日華滋檀欒緑隂合四顧無曲枝盛¶
暑熾煩歊其中有涼颸成林䕃千畝棲息任所宜¶
初日照我書我書在東牖赫矣先聖言天地相永久秦¶
火雖燎原其灰爲世壽人文待兹成老死學敢後¶
<pb:KR4h0101_WYG_015-9b>¶
　　　　飲田家留題¶
田家酒初熟邀予坐籬根我復不辭飲喧譁輒傾樽耳¶
熱歌擊缶雜坐忘卑尊論古似嘲謔顚倒羲與軒禮容¶
或稍稍愛此情義敦丘原正春意歸路花栁䋣翻翻鳥¶
飛去悠悠寄情言¶
　　　　史館閒題(二首/)¶
騎馬到書省冠佩趨几筵豈但文字美所樂長官賢京¶
國足府寺金穀相百千飛書日雜遝奔命愳不先肅肅¶
<pb:KR4h0101_WYG_015-10a>¶
館閣嚴操觚績簡編上有日月光下有草木妍森羅大¶
象列俟此言語宣蹇予昧儒學羣髦辱官聯遭逢頼明¶
世益喜身悠然¶
畫省眞仙居華屋映丹樹青石倚闌干松髮沐雲霧綺¶
疏刻連錢承塵畫翔鷺中有河漢文夜深寶光聚玉函¶
黄金鑰太史自侍御河上一豎儒伊吾誦章句偶趨彤¶
庭詔詞林邇天路雖樂文雅懿終慙紬繹誤¶
　　　　奉和王儀伯參議龍門¶
<pb:KR4h0101_WYG_015-10b>¶
衆鎭列方國兹山入叢霄隱雷鬰夜壑奔潨劇春潮跛¶
鼈不可升負鼇詎能超媧鍊役萬神禹鑿勞百僚我行¶
當晨興雞鳴馬蕭蕭巋焉見閶闔煙雲限紛嚻所樂鎬¶
京從敢賦淮南招摛詞造鵷行藻思芳年彫飲酒輒亦¶
醉泛泛風鷗飄日畿芙蓉衢玉輈九天遙高詠青霞篇¶
翹首扶桑朝¶
　　　　擬古¶
驅車上疾阪六馬汗滿溝解航下急瀧百夫不能留微¶
<pb:KR4h0101_WYG_015-11a>¶
機有逆順無用卜筮謀車遲或可安航速或覆流¶
　　　　送別李彥方憲副之官¶
昔在翰林日與子同官聯出入文史間篇章雜朱𤣥飲¶
酒學士家走馬大道邊各不識時貴浩氣超八埏今兹¶
兩秃翁短髪咸被肩睽違諒不樂國憲屬持宣八州多¶
疲氓豪吏爭控拳擊搏并喣嫗所施務兼全期子上報¶
政慰我心惓惓¶
　　　　種桃¶
<pb:KR4h0101_WYG_015-11b>¶
種桃南山麓三歳不得實種𤓰東郊園擷之在百日豈¶
於思遲暮終焉有常食如何種瑤草千歳始一獲¶
　　　　王繼學同張學士壽寧宮祠宿奉寄一首¶
永日坐虛館晏然有餘清迤邐違世嚻沖融叶道情修¶
管文賦成歌詩藻思生涼颸入書幌逍遙命觴酒披拂¶
有庭花山石可繫拊下階就步武布席思我友我友不¶
可思方與神仙期峨峨華陽巾左右委佩垂夜半登𤣥¶
壇象緯光陸離天門倘有遇爲我含景滋¶
<pb:KR4h0101_WYG_015-12a>¶
　　　　潁郡¶
孤城介汝潁四野盡衍沃梁楚異風氣沈頓錯封域畇¶
畇墳壤美宜我稼稻粟居民尚樸儉遺邦頗文物邈哉¶
宋兩公當年擅高躅至今風月夜西湖有鳴玉朅來載¶
淮舟登高恣遊矚古老不可問聲華竟誰續¶
　　　　昌平道中次繼學韻¶
清朝富文物冠蓋塞兩京角藝百技並論經千儒并下¶
才沗供奉肅肅齋館清朝出都門道羣山愜幽情聮鑣¶
<pb:KR4h0101_WYG_015-12b>¶
有髦士海内馳英聲白馬嘶南風羅袍映田塍笑我如¶
培塿自比山崢嶸¶
　　　　度居庸關次繼學韻¶
飛鞚陟雲巘&KR1177;眥盡圖畫天風吹高寒山雨灑長夏冥¶
冥白鳥去寂寂松子下陸行石當塗水舂泉繞舎高與¶
蜀道齊深廼盤谷亞筍輿約重來羸馬苦常跨朋從詠¶
連疊酬應給閒暇得見王子喬吾將驂鶴駕¶
　　　七言古詩¶
<pb:KR4h0101_WYG_015-13a>¶
　　　　所過¶
張良廟前流水聲歌風臺下曉雞鳴行人舟中寐復起¶
此生亦欲成功名白髪可憐升斗禄持歸不足求田屋¶
揮杯㸔劍獨長嘯萬里朝雲見晴木¶
　　　　淮安路池山¶
淮浦蒲花秋渺渺淮岸楊花春褭褭白魚初下酒船來¶
十里風煙隔飛鳥吾生欲向淮南居更聞池山好田廬¶
濯足滄浪箕踞坐不問朝家來聘車¶
<pb:KR4h0101_WYG_015-13b>¶
　　　　寄鄉友¶
河邊老父念我出逺寄京華書一行謂言白髪今多少¶
又報南園竹樹荒門前石田秔秫熟犢子新生走如鹿¶
莫戀官家有俸錢長年作客身如束¶
　　　　送周南翁之官池陽¶
霏微桂藂緑霧深集仙書殿秋沈沈九華山影墮酒醆¶
便欲起挹青楓林青楓林高霜葉赤遙遙連雲鴈行急¶
蜀麻吳鹽來往時閒坐城樓聽江笛¶
<pb:KR4h0101_WYG_015-14a>¶
　　　　宿興化縣界¶
去年七月淮水發獨乗扁舟觀禹迹今年七月天又雨¶
躍馬南上閩嶺石蹉跎歳時身老大𤨏𤨏茍禄慙莫述¶
白髪山中抱孔經㑹見青藜下太一¶
　　　　上京書懷¶
燕子泥融蘭葉短疊疊荷錢水初滿人家時節近端陽¶
繡裌羅衫雙珮光共笑江南五雜組畫鷁浮波供角黍¶
沙苑射栁追風駒古來北地爲名區¶
<pb:KR4h0101_WYG_015-14b>¶
　　　　上京效李長吉¶
龍沙秋淺雲光薄畫羅宮衣侵曉著吳娃楚娘侍團扇¶
象輿鳯輦明珠絡椒花染紫風雨香三十六盤天路長¶
南都北都望行幸千秋萬歳迎君王¶
　　　　李夫人¶
未央天子香熏骨夫人不貯黄金屋水銅無光澀秋月¶
留得當年舊蛾緑瑤臺夜佩聲闌珊沈雲叫鴈沙泉寒¶
二十五絃彈鳯皇玉釵小燕飛春山¶
<pb:KR4h0101_WYG_015-15a>¶
　　　　蔡州伎趙氏墜崖以死自誓作詩諷俗¶
鱗鱗汝水氷碧光汝之左右百草芳紅蘭紫桂媚長晝¶
鉤輈鳥子囘銀塘茭蒲無數菱葉小西家鞦韆屬年少¶
燕泥霽雨風景酣簾箔依稀有歌笑趙氏母子邯鄲倡¶
綵絲繡履踏春陽心思宛轉縈雲縷羞對兒郎唱鳯皇¶
樂山嵯峨石生雨鄉人迎神奏歌舞婆娑起向神祠前¶
祝願生身事鍼組野風吹目雙淚零泉聲松韻相泠泠¶
誰言女子情愛癖誓死命輕如鳥翎鳥翎飛上合歡樹¶
<pb:KR4h0101_WYG_015-15b>¶
開花夜夜無愁苦秋香不斷相思浦小釵玉股埋黄土¶
　　　　秋意¶
銀牀墜露下高桐竹練含氷留麝籠蒲萄酒作碼碯紅¶
湘娥江邊采芙蓉月華流影天漢東素商淒清颺微風¶
草根知秋有鳴蛩¶
　　　五言律詩¶
　　　　固始縣南岳行祠¶
往歳曽登眺今朝又謾來山禽鳴獨樹石壁漬荒苔水¶
<pb:KR4h0101_WYG_015-16a>¶
淺沙痕亂天低雁影廻春風吹白髪有酒且銜杯¶
　　　　送人之陜省幕和韻¶
綬帶驚沙鶴紗巾逐海鷗驪山泉未冷華岳樹先秋路¶
出汾陽里家仍晏子裘風流蓮幕美君豈歎淹留¶
　　　　謁告書懷¶
先子桐鄉地年來憶舊游山春花競發沙晚水閒流石¶
屋青霞夜藤牀碧樹秋防身龍具在强欲問呉鈎¶
　　　　送董仁甫之西臺幕¶
<pb:KR4h0101_WYG_015-16b>¶
西南萬里地詔屬大行臺秦樹浮天去巴江帶雪來山¶
河無用險邦國正須才檐幕風流美書籤想盡開¶
　　　　送周南翁待制¶
雞曙辭宮漏鷗天趁客船帝書鸞紙瑩母侍版輿鮮林¶
壑煙霞舊松楸雨露偏儒臣文藻劇瀧表勒高阡¶
　　　　華清宮故基¶
開元人物盡兹地尚華清古道風塵急溫泉日夜生碑¶
詞惟石蘚宮樹有春鶯過客知王建題詩不記名¶
<pb:KR4h0101_WYG_015-17a>¶
　　　　舟中¶
藂灌縈雲曲岡巒引霧深舟輕風燕疾衣薄水螢侵夜¶
久江喧瀬秋清竹滿林閒情任飄泊到處欲登臨¶
　　　　再從浙入閩¶
積雨關河溼今朝日始晴浮船下夜瀬覓酒近春城鵝¶
鴨將雛出牛羊傍母行獨憐無似客萬里又南征¶
　　　　崇眞宮西棃花¶
春日棃花下相逢把臂行香痕憐粉薄酒暈惜紅輕影¶
<pb:KR4h0101_WYG_015-17b>¶
動簾穿燕聲來樹度鸎共當拚一醉莫待鬢華生¶
　　　　明日在羅中官園池自次韻¶
帝里春光媚花前可獨行額黄團蔕小睂緑畫痕輕蕩¶
槳波浮鷁裁衣粉妒鸎却愁風信惡明日樹隂生¶
　　　　武當山道士贈行¶
幽居鑿石楹仙路接青城印字苔行鶴梭金樹度鸎飛¶
光無短景上壽有長生星斗何曾闇𤣥壇夜夜明¶
　　　　贈廬州黄孝子¶
<pb:KR4h0101_WYG_015-18a>¶
我家淮水上孝義夙多聞邑屋封華表丘園聘束纁久¶
嗟毛義檄更歎董生文白石山中去吾將問隱君¶
　　　　出都¶
長城懷古處身在日華東水出盧龍塞山連碣石宮沙¶
鷗終日白霜樹忽然紅雲海鴻濛氣歸飄杳靄中¶
　　　　紫芝不用事¶
霞纈盤華蓋天葩擢矞雲孕靈非有種掞藻忽成文冠¶
矗仙裁羽纓垂女製帬原田多衆草獨爾擅絪縕¶
<pb:KR4h0101_WYG_015-18b>¶
　　　　贈楊洞天道人¶
我自不入俗君今又欲仙鳥啼百花裏屋住萬山邊密¶
樹雲難過空潭月易圓題詩秋巻了爲説小行年¶
　　　　贈彈琴道人¶
苦竹到階深雲房豈易尋倚松聞磬韻對石振塵襟芒¶
屩𤣥壇曲瓊冠紫殿隂仙翁嫌我俗不肻坐彈琴¶
　　　　用韻上繼學時祠禱天寶宮¶
𤣥關松桂深長晝客來尋撫石雲生手弄泉風滿襟鶴¶
<pb:KR4h0101_WYG_015-19a>¶
巢連屋角蝸迹上碑陰須信祠官美烹茶更鼓琴¶
　　　　徐州弔蘇睂山¶
城角黄樓壯蘇公骨已仙亂流無齧石宅土有居廛才¶
大爲時忌名髙得世傳舟中臥讀賦臨水一琅然¶
　　　　五言(七首/)¶
大行東北去形勢自天分一葦航呉越千車輓朔雲衣¶
冠今復盛豪傑古猶聞欲獻三都賦茫然媿不文¶
不作還山夢因吟李杜詩平生無飽飯抵死只憂時事¶
<pb:KR4h0101_WYG_015-19b>¶
實兼唐史風流揖楚辭山川舊遊處千載有餘悲¶
王子不耐俗還山應恐遲挑燈同此夜把臂憶當時愛¶
我常懸榻逢人只語詩買田吾已&KR1177;莫負耦耕期¶
好去春山路騎驢罨畫中徜徉紫芝客顦顇鹿皮翁得¶
酒寧辭醉逢人莫話窮乾坤皆古意人自不相同¶
古意在睂宇新詩應口哦無錢賒酒得有屋喜人過宇¶
宙千年事功名一曲歌執鞭吾亦可稅駕欲如何¶
聞道光山縣城南十里賒人家依翠竹野水亂梅花應¶
<pb:KR4h0101_WYG_015-20a>¶
有仙燒藥寧無客艤槎行當問田畝結屋貯煙霞¶
又是蒺藜秋浮槎繫旅輈古城空石堞平野半沙邱自¶
笑滄洲客還期汗漫遊明朝入衛國淇上買扁舟¶
　　　　次韻石¶
老石何年有依稀滿路傍無人愁飲羽有客坐忘羊戒¶
世能言晉傳書豈姓黄補天成五色何獨柱明堂¶
　　　　石田山居(五首/)¶
甲子人愁雨河田麥已丹歳凶捐瘠衆天逺禱祠難賈¶
<pb:KR4h0101_WYG_015-20b>¶
客還酤酒王孫自飽餐更憐黧面黒征戍出桑乾¶
積雨衣裳溼愁人是麥田泥將深沒馬霧欲墮飛鳶爨¶
火勞薪盡家居老屋穿牆根雜蛙蚓擬買繫籬船¶
光山楓製錦潢浦荻飛綿秫熟何論酒魚來不計錢卜¶
鄰多野老求藥有神仙爲客留羮筍清晨步石田¶
作客何多意淮南即是家自牽蘿屋小不正葛巾斜書¶
嬾眠尤熟詩來酒更賒春天雲嫵媚相對坐鷗沙¶
淮南窮僻地先世有林廬花曙鳴山鳥芹春躍岸魚鼓¶
<pb:KR4h0101_WYG_015-21a>¶
琴仙度曲錬杏客傳書朋舊如相覓休嗔禮法疎¶
　　　五言排律¶
　　　　春行南郊¶
緑樹連城合蒼藤入澗懸作橋分野路取竹縛溪船載¶
酒誰留客看花我欲顚歌詩諧故老笑語屬神仙自鑿¶
蒲萄井人開苜蓿田銜櫻黄鳥哢窺藻白鷗翩狎坐欣¶
時俊隨行喜妙年山隂知寂莫春服且雲煙¶
　　　　應制壽王少傅¶
<pb:KR4h0101_WYG_015-21b>¶
皇極敷多福臣工保壽耆禔身名愈茂佚老眷殊彌疏¶
廣金無幾祁奚子更竒堯尊霑露醴齊服剪氷絲几杖¶
隨春到冠巾與野宜珊瑚生海石琥珀出松脂西掖清¶
光徧東朝寵渥私仁風初煦煦化日自遲遲宸詔徵歌¶
曲仙音被樂詞乞言方有待莫去采靈芝¶
　　　　送文著作往鄂州諭南使¶
大化均天施皇圖象岳寧宣風依日月發號布雷霆貔¶
虎嚴分鎭鵷鸞蔚在迋芝莖連孔廟蓂葉茂堯庭珠米¶
<pb:KR4h0101_WYG_015-22a>¶
圓圓白樓桑箇箇青謳吟興隴畝游衍及郊坰楚俗那¶
三户滇童信六經已知含煦育復此仰儀刑使得皇華¶
美歌應湛露聽賜衣裁錦段官醖溢瑤缾上國崇懷服¶
熙朝尚德馨魚書閒粉蠹雞卜枉軺星鶚渚翔鸚鵡燕¶
臺念脊令歸途囘四牡楓樹失江汀¶
　　　　伯長内翰與繼學内翰聯句賦畫松詩清壯¶
　　　　偉麗僃體諸家祖常實不能及後塵也仍作¶
　　　　詩美之¶
<pb:KR4h0101_WYG_015-22b>¶
呉絹氷絲白秦封石髮青沐華浮鶴露戢景蔽鶉星刻¶
畫風雲狀雕鑱鳥獸形哦詩鏘玉署集句燦珠經奕奕¶
舒光氣沈沈逐杳冥離歌三曡送凱奏萬鐃聽肅穆官¶
師位雍容樂舞庭江花春豔豔山竹雪亭亭自笑如塵¶
俗懷慙似酒醒無因題琥珀有去對鵁鶄¶
　　　　送劉侍儀祠祭北鎭¶
名鎭坤維左雄藩碣石邊宵明觀海日春媚禊河川塞¶
道迷沙磧郵亭過玉田驌驦憐驛騎襏襫費羊氊亦有¶
<pb:KR4h0101_WYG_015-23a>¶
鮫人室應無蜑户船山椒雲物異天角斗樞偏望美祠¶
官貴時清祀事專祝禧孚感格錫福待敷宣¶
　　　　輓饒國呉公¶
泣雨纏丹旐靈風攪素帷番君歸廟日饒國表阡時穹¶
石鑱仙籙華編綴誄辭山原松漏月墓道櫟生芝諧世¶
資清福全天樂壽耆孫聯書殿列兒侍竹宮祠執紼嗟¶
何及居廬願莫私明王崇秩祀歛錫待敷施¶
　　　　送王伯𢎞平章¶
<pb:KR4h0101_WYG_015-23b>¶
衮職華蟲燦台階象緯明世須先穀帛治理後章程所¶
貴求儒效何勞得論衡退公無候吏飲介有諸生楓陛¶
都俞密槐庭屬望清助耕千畞籍謝絶五侯鯖疏傅專¶
高節韋賢擅令名臣工商相重鄉國魯公榮汶水春跳¶
鮪徂松夏囀鶯來宜思舜慕去合體堯情尚醖隨飛驛¶
宮衣賜滿籯曹裝應再趣莫擬種黄精¶
　　　　秋谷平章生日¶
上宰儒宗重中台位望隆承天施坱圠捧日照曈曨汾¶
<pb:KR4h0101_WYG_015-24a>¶
路精靈合文章運㑹通酇侯初亦昴周翰降維嵩姬正¶
逢陽復羲車舎斗中睂毫齊紺髪仙骨炯方瞳鸞鳯翔¶
千仞貂蟬侍兩宮天池浮畫鷁公衮煥華蟲造命毗元¶
化書思沃帝聰山河尊社稷禮樂頼臣工韓國蕃宣永¶
髙皇報施崇從來黄閣貴只屬紫芝翁檻竹沈沈翠庭¶
花灼灼紅道山藏畫象詞館轉詩筒洛下耆英盛人間¶
壽域同君王自養老何羨菊潭東¶
　　　　泉南孫氏園亭¶
<pb:KR4h0101_WYG_015-24b>¶
鑿石通歸汐浮梁看浴暾鴨闌萍上甃鹿柵蘚生垣薝¶
蔔垂梔子篔簹長竹孫書香芸辟蠹席煖錦裁鵷交客¶
登仙籍承家荷帝恩氷甌蠭蜜溜酒榼茘漿翻吹籥花¶
圍屋彈琴鶴舞園海雲春有態閩雪夜無痕誰謂衣裳¶
嬾余今杖屨煩捋鬚歌月地翹首望天門¶
　　　　次韻繼學(三首/)¶
金爵層霄外銀猊曲檻邊含香俱國士持槖半神仙豈¶
有遮塵手應無見麯涎地青天似水席煖罽如綿客送¶
<pb:KR4h0101_WYG_015-25a>¶
蒲萄酒人分苜蓿田書思趨豹省掞藻賦龍船(時上京/自大都)¶
(移舟/至)誰念馮唐老爲郎白首年¶
雞塞西寧外龍沙北極邊有天皆入貢無地不生仙鵲¶
玉光含水驪珠溼帶涎香清堪閉閣衣薄豈勝綿珥筆¶
遊鼇禁扶犂占鶴田酒來揚子宅人上剡溪船自信篇¶
章貴能歌擊壤年¶
丞相晨趨漏元戎夜拓邊碧雞崇漢畤丹藥監秦仙敢¶
謂鼇頭選初逃虎口涎栁詞方濯錦雪賦已抽綿豔豔¶
<pb:KR4h0101_WYG_015-25b>¶
金爲屋輝輝玉滿田客身隨楚製鄉夢逐吳船所賴三階¶
正螭坳記有年¶
　　　　送可升法師祠武當山¶
華芝三曲蓋靈馭九龍車人喜仙官至誰云帝闕賒山¶
神驅黑虎眞侶耀朱蛇石髪松膏霧天衣雨織霞澗青¶
春舞藻巖紫晝垂花醮席羅星斗賓筵競鼓笳乘槎過¶
博望噀酒問欒巴竭澤無魚罟施逵有兔罝熙熙歸化¶
域遲汝報重華¶
<pb:KR4h0101_WYG_015-26a>¶
　　　　送楊仲禮江淛提舉儒學¶
江海雄南服衣冠重北門仗雲移振鷺船霧送翔鵷酒¶
屢招人飲文多與客論名高依日月道大信乾坤官拜¶
儒臺貴班聯㑹府尊齋廚還筍蕨賓所盡蘭蓀佐吏言¶
猶雅公庭禮不煩過家歡上冢去國戀承恩田埭觀魚¶
子鄰牆撫竹孫光榮休負弩歌鼔樂鄉邨¶
　　　　送宋誠夫太監祠海上諸神¶
上聖崇明祀元臣屬有文内香開寶炷制幣出𤣥纁授¶
<pb:KR4h0101_WYG_015-26b>¶
節臨前殿傳臚聽後軍酒清黄木廟魚祭武夷君颶母¶
應囘雨天妃却下雲不勞風有隧猶願楚無氛漕粟琅¶
邪見還珠合浦聞穹蒼天坱漭溟渤氣絪緼龍户編魚¶
賦鮫人織霧紋畤祠光炯炯宣室語欣欣鵬運連番舶¶
軺歸願冀羣觀書曾拜洛歌賦不横汾越水琉璃靜閩¶
花茉莉熏伏波封莫請宵旰念華勛¶
　　　　贊御書雪林二字爲趙伯寧中丞作¶
聖主敷文化臺臣得寶書方員河洛出次舎日星居禹¶
<pb:KR4h0101_WYG_015-27a>¶
畫州圻古羲爻物象初克勤資負扆躋敬頼儲胥王錫¶
非鞶帶天光豈器車傳家恩有渥訓德義無餘浩浩氷¶
華潔亭亭木本疎山輝因玉潤雲氣是龍噓瑩爽才尤¶
峻裁培力不虚明良須慶㑹動植樂舒徐眷遇榮金匱¶
謳歌媿石渠賤微叨下列瞻拜舞階除¶
　　　　虞伯生學士畫像¶
韋相傳經業楊門世講官箕裘君自得文字我知難汲¶
冢朱塗誤秦灰墨補殘黄流凝玉瓚仙露滴金盤不肻¶
<pb:KR4h0101_WYG_015-27b>¶
投漫刺偏宜戴小冠近林聽竹雨臨澗看風湍詔入蒲¶
輪軟訶歸釣石團青山連蜀國白石照長安擬卜龜呈¶
兆將書鶴借翰風流圖畫裏方目見神完¶
　　　　寄舒眞人¶
金闕來華蓋琳壇集羽衣石因鐘乳膩松爲茯苓肥劑¶
墨香翻杵修琴玉布徽天低臨象緯日近逼光輝竹裏¶
開長徑池邊敞小扉紅迷霞綺錯緑漲水環圍仙杏旉¶
凝赤蟠桃萼翦緋龍來還獨宿鶴去更知歸割蜜蠭先¶
<pb:KR4h0101_WYG_015-28a>¶
避銜書鳯自飛祠雷陳古磬符鬼掣靈旂丹井泉偏冽¶
銅盤露未晞俗人那得識詩客盡相依伊我逢休澣從¶
兹詠浴沂憑師消鄙吝猶可采山薇¶
　　　　送華山隱之宗陽宮¶
江閤魚龍近山房霧雨多地清天不暑池曲水無波筍¶
籜迎書帶櫻桃送錦窠呦呦呼伴鹿唼唼換經鵝養素¶
行編屨消閒坐織蓑幾篇餐玉法一帙醮星科香灺沉¶
銀葉衣裾佩紫荷丹光留海月絳景出松蘿醉憶泉㳅¶
<pb:KR4h0101_WYG_015-28b>¶
乳幽憐石爛柯神君攀緑桂天女蹋青莎邀客登山頂¶
尋眞入澗阿洞簫吹道曲雲紙寫漁歌予髪今如此君¶
心可柰何高壇見明月爲我問婆羅¶
　　　　登雨花臺¶
積翠生層巘凝光浴巨濤呉城花覆井楚舸竹裁篙地¶
近魚龍逼天空鶴鸛高野橋皆螮蝀溪水盡蒲萄雨石¶
逢芝箭風林得鳯毛臙脂兒女小罨畫鬼神饕六代都¶
銜璧三山尚戴鼇故宮猶荏苒古樹漫周遭仙洞歌瑤¶
<pb:KR4h0101_WYG_015-29a>¶
草人家宴碧桃飯香非接淅酒好不篘糟緑霧春連閣¶
丹霞曉暎袍攀躋忻境勝跋涉憚人勞老我才還劣清¶
資媿重叨采詩今有使問俗似無曹佳麗千年最聲名¶
一世豪歳時休澣日擕手可遊遨¶
　¶
　¶
　¶
　¶
<pb:KR4h0101_WYG_015-29b>¶
　¶
　¶
　¶
　¶
　¶
　¶
　¶
　中州名賢文表巻十五¶
