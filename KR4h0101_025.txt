# -*- mode: mandoku-view; -*-
#+TITLE: 中州名賢文表
#+DATE: 2015-08-25 00:36:58.417482
#+PROPERTY: ID KR4h0101
#+PROPERTY: BASEEDITION WYG    
#+PROPERTY: JUAN 卷二十五
<pb:KR4h0101_WYG_025-1a>¶
欽定四庫全書¶
　中州名賢文表巻二十五　　明　劉昌　編¶
　　王文定公¶
　　　記序¶
　　　　祥露記¶
先母夫人平時顧惲讀書作言辭喜見於色曰好此吾¶
殁且無憾若汝長仍能辦日飯一盂啖我過於鼎餗榮¶
矣亡後十有四祀方得廪食於官而菽水自供之養曾¶
<pb:KR4h0101_WYG_025-1b>¶
不少及第新婦推代中饋勞者僅六年風樹之慼其何¶
有涯故每讀文正范公饗若曹之歎未嘗不撫巻流涕¶
也甫十年不幸先君亦捐館以治命建新阡於河西鄉¶
用明年百五日奉遷二親藁殯於沁曲𤣥堂纔開有二¶
黄蝶飛出其先妣柩蓋珠露凝綴晶明煥爛駢羅角結¶
殆寳幢纓絡䝉覆其上旦聞清香襲人觀者異焉天日¶
照臨移刻乃晞嗚呼夫人自己酉秋棄養至是整十祀¶
矣在窀穸間祥見如此恐非偶然也昔人有夢持炬下¶
<pb:KR4h0101_WYG_025-2a>¶
入祖禰壙中識者謂光昭先世之兆兹夢也或有異不¶
異焉今野蔭之氣化為真露露膏澤也復聯綴而成雯¶
華意者先妣之徳有幽光而未發耶不然將澤及子孫¶
有以文而興起者邪開先之慶固當有在惲固不得而¶
知也至元廿一年歲舍甲申正月二十有八日中議大¶
夫山東東西道提刑按察副使男惲百拜泣血追記¶
　　　　清蹕殿記¶
維衞州太一廣福萬壽宫伏為憲天述道仁文義武大¶
<pb:KR4h0101_WYG_025-2b>¶
光孝皇帝赫臨之盛易常然丈室大起行殿邇天威而¶
貯寵光焉既落成嗣師蕭全祐以其事上聞賜名曰清¶
蹕全祐將文諸貞石以傳不朽謂臣嘗忝屬太史於法¶
得書乃具其本末來請臣謹按初上之在潛也思得賢¶
俊以俾至理聞太一四代度師蕭輔道𢎞衍博大則其¶
人也於是以安車來聘既至上詢所以為治者師以愛¶
民立制潤色鴻業用隆至孝者數事為對上喜甚錫之¶
重寳辭不受曰真有道士也賜號中和仁靖真人冠帔¶
<pb:KR4h0101_WYG_025-3a>¶
尊崇之禮前後有加迨已未春鑾輅南駕次牧之野時¶
師仙游已邈上以隠居所在特枉駕來幸周覽殿廡儀¶
享丈室詢慰夙昔者久之所以欽挹真風懐思不忘且¶
從五代嗣師居壽之請也及登天寳復降璽書追寵師¶
徳有清而能容光而不曜富文學知變通嚮朕在潛與¶
之同處何音容乍逺冠履遽遺殊用悵然之歎居壽等¶
以遭際聖明顯異家教其臨幸之榮又為前代希闊之¶
遇顧惟丈室罔稱淵躍思丕御天之構者念兹在兹繼¶
<pb:KR4h0101_WYG_025-3b>¶
承詔住燕之齋宫致有待而未遑焉建六代度師全祐¶
既主法席首以繼述先志為切始克丕建實至元廿三¶
年丙戌歲冬十一月也桓楹松桷孔㬅且碩藻棟文榱¶
龍鸞交映内拱宸居穆穆中闢應門應門鏘鏘玉宇開¶
于前方壺翊於後蒼官鉅竹儼侍左右其宏麗靖深宛¶
然帝者之居望雲就日奕奕動色于以焚修頌禱仰介¶
萬壽無疆之祉其於貯寵渥廣敬恭報恩徳而圖不朽¶
者亦以勤矣載顧載瞻中外咸若轔轔焉如聽屬車之¶
<pb:KR4h0101_WYG_025-4a>¶
音肅肅焉若覩羽旄之美千古而下焜燿煒煌何啻振¶
碧霞之孤風為郡國之盛事也臣以為自昔聖帝明王¶
崇𤣥重道以萬乘之尊求一言之要者不過體尚𤣥黙¶
企慕貞純載其清淨躋民壽域擴充無為之化耳如軒¶
后訪道於崆峒漢文受經於河上是也以今方之越光¶
顯有加焉異時史臣有鋪張洪休揚厲無窮之美者因¶
蹟以求聖皇睿意之所在其于斯宇亦將有所取焉至¶
元廿五年戊子歲夏四月廿有五日謹記¶
<pb:KR4h0101_WYG_025-4b>¶
　　　　堆金冢記¶
國朝癸酉歲天兵北動奄奠中夏明年分道而南囘亘¶
河朔衞乃被圍粤三日城破以州旅拒不即下悉驅民¶
出泊近甸無噍類殄殱初星妖下流淇上羣兒氣吐成¶
謡閧歌里陌間曰團欒冬半破年寒食節絶人煙之䜟¶
尋罹厄實貞祐二年春正月十有二日也時太一度師¶
蕭公當危急際以智逸去是年冬十一月師自河南來¶
歸見其城郭為墟暴骨如莽師惻然哀之遂刮衣盂所¶
<pb:KR4h0101_WYG_025-5a>¶
有募人力歛遺骸至斷溝眢井攓逵破塞掇拾罔漏迺¶
卜州西北二里許故陳城内地鑿三坎瘞而丘之復設¶
醮祭以妥厥靈游魂禠魄薤露莙蒿同歸一竁其深林¶
暮夜之號陰壁枯血之火熒沉啾寂無復光怪蓋因冥¶
薦而脱異滯之幽依道廕而復坤靈之厚幽冥雖殊存¶
殁兩有慰焉而師之掩覆仁心於鄉梓之義極矣今其¶
封俗呼為堆金冢(言人骨久而/化金石也)每歲清明後一日邦人¶
聚奠以信些孺本宫為尸而祝之六代師全祐懇予文¶
<pb:KR4h0101_WYG_025-5b>¶
紀其事以昭先徳嗚呼三代而下以智力相角其勢不¶
干戈血肉而莫之已何天地生物之仁反如是其盭哉¶
豈周天之運厄㑹有時中來而不可逭邪豈立極之道¶
仁義迹熄自取陵遲而然邪豈蒼茫兩間關係物盛而¶
衰自然而然邪皆不可而必也第嘉師生平以道濟衆¶
力茍可及不忍以一物失所類如此初師既葬主祐之¶
延祥觀壬辰冬大兵至城下師懲前日河朔兵兇之慘¶
復以一言活萬家於鋒鏑之下古稱澤及枯朽矧生人¶
<pb:KR4h0101_WYG_025-6a>¶
乎師之謂也向使師遭時得位其仁民愛物之功豈如¶
是而已耶因併及之師諱道輔字公弼甫冠嗣主宗教¶
後加諡號中和仁靖真人云至元十九年龍集壬午窮¶
臘日謹記¶
　　　　表忠觀碑始末記¶
至元庚寅冬予自福唐得告北歸前次臨安客有以表¶
忠觀碑為言者字作擘窠大書殊偉麗也詢之馬御史¶
徳昌如所聞云觀在龍井不十里逺能一到其下豁先¶
<pb:KR4h0101_WYG_025-6b>¶
覩為快何如予以長淮迫凍為謝適鮮于生在坐屬伯¶
機他日打一本惠及足矣曰諾既而杳然明年辛卯秋¶
吾友傅君士開赴官兩浙仍託以取逮壬辰夏六月傳¶
自杭特令人付來其碑作四巨軸裝演如法蓋亡宋故¶
家物也噫坡書在霄壤間忠義之氣鬱鬱然秋色爭高¶
雖片言隻字不可遺逸宜其世寳而力致之也故心存¶
夢想求以三歲之久跨越江湖至自二千里之逺一旦¶
高堂素壁如天球河圖𢎞璧琬琰對越左右誠可貴也¶
<pb:KR4h0101_WYG_025-7a>¶
左山云古人不可復作所得見者筆蹟而已况公斯文¶
關繫世教令人讀之油然有忠孝之勸烏可祗以翰墨¶
為之論乎然一一較之蓋即印泥折釵股之法也是月¶
廿八日書於春露堂之扶疎軒¶
　　　　創建伊洛五賢祠堂記¶
大徳丁酉春洛陽薛君友諒即邵氏安樂窩故址起祀¶
屋中設康節迂叟明道伊川横渠肖像庸致歲時香火¶
之奉榜曰伊洛五賢祠神嵩清洛光動户庭明年秋來¶
<pb:KR4h0101_WYG_025-7b>¶
京師屬不肖為之記迺告之曰二帝三王修己治人之¶
道待孔孟而後明立極垂憲貽則無窮不幸厄於秦雜¶
於漢歴六朝隋唐雖有名公碩士間作迭出其氣量恢¶
𢎞至道闢除異端奈智識不能直窺聖賢要奥擇焉不¶
精語焉不詳又局夫章句文辭之末亂以功利禍福之¶
説故學者汗漫支離莫知統紀時則有違道之士而無¶
傳道之儒陵遲至於五季其斵喪可謂極矣伊洛諸公¶
奮起百世綰持道樞探窮淵源克紹絶學内有以究聖¶
<pb:KR4h0101_WYG_025-8a>¶
賢規模之大外有以備踐履節目之詳故孔孟之教復¶
明斯文得歸於正後學知所適從蓋二百年於兹矣然¶
科舉利祿之習既久遽未丕變以極夫功用之至伏遇¶
我世祖文武皇帝資挺上聖運啓休明崇尚儒術尊禮¶
賢俊於是許竇王姚諸公宗伊洛學陳説孔孟立極垂¶
憲之教以致二帝三王所以修己治人要道蓋已收明¶
徳新民殊効於中統至元之際今内而贊助經綸外而¶
佐理政化多前日執簡傳經之士推原本自則伊洛諸¶
<pb:KR4h0101_WYG_025-8b>¶
賢發明維持之功不為鮮矣雖配享學宫天下通祀可¶
也况二程世家河南康節迂叟横渠聿來胥宇相從至¶
數十年之久聚精㑹神推明訂正莫匪修齊治平之方¶
性命道徳之理至於談笑遊衍亦皆格物致知之餘篤¶
志力行清修苦節專以移易風俗勉勵學者為主今讀¶
遺書按故迹其英邁純粹氣象尚可髣髴復廟而貌之¶
俾向之景仰高風者足以致其誠懇今而後瞻拜清光¶
者可以感其善心尚何俟贅蕪陋於其間哉敢以不敏¶
<pb:KR4h0101_WYG_025-9a>¶
辭友諒曰昔潮人修韓文公廟東坡有碑南雄起三先¶
生祠晦庵作記謹歲月以示來者不為無例曰若扳援¶
昔賢則不肖年迫衰老懶於筆研又瞠乎其後惟友諒¶
先世為洛中名士其讀書慎行名簉仕版可謂不墜箕¶
裘矣前任常徳府推復九賢祠今又剙兹宇庶幾有志¶
於修已治人者非特邀取美名而已也是不可不書大¶
徳戊戌歲冬十二月臘日記¶
　　　　唐建昌陵石麟記¶
<pb:KR4h0101_WYG_025-9b>¶
唐昭慶陵在新隆平縣南十有三里使相鄉王尹里其¶
石儀一十八事儼然具在内二石麟身首蹄鬛一與馬¶
同第題顛有觡突出肉葳蕤其端所謂示其武而不用¶
者也兩膊雲豔光拂&KR0008;鬛尾上揭類牛而短雖雨蘚模¶
糊雯華剝裂而制度精絶可愛傳曰麟四靈之瑞麕身¶
牛尾一角五彩色備王者至仁則被應而出又云視明¶
禮修則至今刻像列諸陵闕豈顯夫祖宗生有至徳殁¶
備盛飾以表其仁厚故耶既而入東南招提讀開元十¶
<pb:KR4h0101_WYG_025-10a>¶
三年縣尉楊晉所撰碑頌蓋知為唐皇兄宣簡公懿王¶
陵墓也儀鳯元年高宗追諡尊號宣簡曰宣皇帝陵曰¶
建昌懿王曰光皇帝陵曰延光仍配守衞者三千人勅¶
象成令專知檢校州刺史歲别一巡其石儀之制固當¶
追尊崇建歲作也寺即總章間立額曰光業由是而觀¶
其夤奉之嚴守衞之盛累聖明禋之禮郊歌時薦之儀¶
固云極矣今陵圍夷滅無復所見有荒煙野田而已嗚¶
呼盛極則隨衰藏侈則厚發自必然理也上世葬之中¶
<pb:KR4h0101_WYG_025-10b>¶
野不封不樹何摸金暴骼之有文質中判古不能復然¶
則何為而可漢之灞陵其中制乎至元十九年壬午歲¶
夏六月十九日秋澗王惲記¶
　　　　投壺引¶
古之人心正意誠之學無或不在也予於投壺見之矣¶
壺之義三代之遺制也自諸侯至於卿大夫靡不行焉¶
或堂或庭野外軍中必設兩階以明賔主之禮置壺楹¶
間取其中也北靣受矢尊其賔也兩黨相嚮比其誠也¶
<pb:KR4h0101_WYG_025-11a>¶
絃以貍首殺其等也鼓以魯薛節其事也勝飲不勝養¶
弗能也司射申誠儆其慢也若夫左右盍簪臨壺荷矢¶
身跛倚則壺不相直也氣渙散則志不能碇也手不端¶
則矢弗能順也必也心正意誠神凝於内坐與壺相當¶
扶與矢相應故的然而中無過不及之差豈非誠心正¶
己之道歟且古之為學怠惰之氣不設於身其或少焉¶
必有休息之具曽不以奇技滛巧令人心蕩而狂也故¶
壺之義有足尚焉然壺亦兵象也與射禮畧同蓋兵凶¶
<pb:KR4h0101_WYG_025-11b>¶
戰危人情之所惡燕飲娛賔人心之所欲也先王因其¶
所欲而寓其所惡於其中俾樂為之不厭則平日之所¶
尚乃異時之所用也且漢唐以來博戲之事多矣獨奕¶
之技行於今不廢然迹其用心傾危抵巇一著一機司¶
明以之眊亂靈臺為之攙搶必决其存亡而后已傳曰¶
性相近也習相逺也術之不善擇也如此悲夫予自憲¶
臺秩滿居閒不出者動渉旬朔時雨霽堂廬清停披之¶
餘無以休息用此以佐雅歌之樂庶幾動靜周旋其心¶
<pb:KR4h0101_WYG_025-12a>¶
一出於正方之既飽而嬉莫知所嚮者其賢乎哉其賢¶
乎哉至元辛未夏六月望日序¶
　　　　文府英華序¶
僕自弱冠時從永年先生問學先生以科舉既廢士之¶
特立者當以有用之學為心於是日就通鑑中命題或¶
有其義而亡其辭或存其辭而意不至者課之以為日¶
業雖云此何時也然觀多事之際斯文有不可廢焉者¶
小子其勉旃及長年以來綿歴世故愈知先生之言為¶
<pb:KR4h0101_WYG_025-12b>¶
有徵至元三年予自魯返衞居閒痛悼墮窳日以書史¶
振勵厥志因覩古人臨大節處大事征伐號令渙汗云¶
為之際含章時發以之功業成而聲名白者良竊慨慕¶
焉遂斷自戰國已上迄于金取其文字粲然適用於當¶
世觀法於後來者得若干首題曰文府英華非敢妄意¶
去取第類集以廣怡説其或從事力列屬辭比事庶有¶
効於時實自先生之教之中來也是不可不序四年丁¶
卯秋孟三日引¶
<pb:KR4h0101_WYG_025-13a>¶
　　　　博古要覽序¶
予性澹癖無他嗜好獨於古彛器愛而不置雖造次必¶
摩挲瞪視辨其名欵為何代何物間有所得則悚然起¶
敬想見當時氣象令人有不能已者第所見不廣究其¶
義未詳耳十四年春余入翰林四十有七日侍左丞相¶
耶律公於玉堂坐間出宣和博古圖三十巻示予因假¶
以歸與院史趙復取鍾鼎韻歐陽子薛尚功欵誌吕氏¶
博古李羣舒考古等圖參讀而節約之觀其制作之精¶
<pb:KR4h0101_WYG_025-13b>¶
微錫用之所以篆籀之古而不苛文章之雅而不迫取¶
物象形垂儆萬世其為法深且逺矣因念三代吾不得¶
而見之得見是器斯可矣矧微辭奥㫖引據攷證於粲¶
昭著生平所疑前賢或闕而莫可致詰者一覽而盡得¶
怡然理順渙焉冰釋筆削既已從其類而作若干巻題¶
之曰博古要覽客有過而笑曰子之學弃俗尚從寂寞¶
惟恐其不古也其如適越而冠章甫何予應之曰不然¶
方今明天子御極神聖慈武撫四海而有之禮器縟典¶
<pb:KR4h0101_WYG_025-14a>¶
將維新是圖一日告功神明郊祀饗獻之禮行有每事¶
而問者據所得而告之曰此鼎也彛也卣也匜也爵也¶
罍也犠也象也如是而已其於魯兩生間安知無一日¶
之長乎客笑而退於是乎書以為序¶
　　　　潔古老人注難經序¶
醫之有難素猶六經之有春秋易也書雖盡言言不極¶
意神而化之存乎其人潔古張先生醫師之大學也以¶
是書注釋雖博未免有仁智殊見體用不同之間於是¶
<pb:KR4h0101_WYG_025-14b>¶
研思凝神探索𤣥奥發遺意於太素之初出妙理於諸¶
家之表使體用一源得失兩判復隨其應證附以禁忌¶
方論述經解廿四卷先生高弟東垣老人以其書授羅¶
君謙甫兵後文多墜簡及得田氏口傳易水遺㫖百餘¶
條苴補脱漏遂為完書予嘗觀其㫖要顧天下之事未¶
有不極其理而能臻於妙者矧醫術精微主司萬命惟¶
其至精非一世之所能備惟其至微非一賢之所能窮¶
故軒岐開天如大易之畫其卦越人撮要猶三傳之贊¶
<pb:KR4h0101_WYG_025-15a>¶
其經迨潔古講解古今之善傳注之能事畢矣誠生民¶
之命脉醫學之淵㑹也嗚呼醫固難事學即能至至於¶
提挈造化㑹歸一身如秦扁闚五臟而洞癥結察形聲¶
而辨死生推原本自心融手應坐收神聖康濟之功要¶
以理明學博精詣其極有不期然而然者其功用之實¶
咸在是書學者宜盡心焉而太史公稱扁之術得於餌¶
桑君之藥飲池上之水特以診視為名恐未之思耳謙¶
甫將板行以壽其傳求題諸篇端予嘉其學術及物之¶
<pb:KR4h0101_WYG_025-15b>¶
外能光昭師道如是可謂知本也已先生諱元索易水¶
人潔古其自號云至元十七年歲次庚辰中伏日記¶
　　　　新修調元事鑑序¶
士之有志於道者當以聖人為則有志於天下者當以¶
宰相自期降是夫何言焉然宰相者輔天子坐廟朝經¶
綸一世豈偶然哉是在彼者得之為有命而在我者烏¶
得而不盡之哉况相之為任正己以格君心之非進賢¶
以盡知人之鑑理物以代天地之化盡誠以成天下之¶
<pb:KR4h0101_WYG_025-16a>¶
務尤需以學術而為之先若不學無術則闇於政體是¶
最大臣之所深敝故賢如傅説典學初終聖若周公思¶
兼四事逮夫叔世多故大學之道不明於上爕理化為¶
權衡論思變成機務相之徳業其所存而不亡者幾希¶
矣此事鑑之所以作也嗚呼三代而上如禹益稷契其¶
謨猷徳業光極臣道日星麗天尚何議擬故斷自殷周¶
已來終之近代上下千有餘載間其相之賢否具列無¶
遺俾歴朝之用舍一代之安危前後鱗差易於即見至¶
<pb:KR4h0101_WYG_025-16b>¶
若善或當與詳其所可法惡或可奪書其所由然凖以¶
夔契伊周之所行斷以孔孟諸儒之正論間以臆見附¶
之要本徳學材識公明正大以道事君為事業經綸之¶
最至如遭際聖傑不善更化祗以權謀功利為尚雖濟¶
一時而不可多得終非鑑之所先務也僕老矣壯而所¶
期見於世者百不能一必故朝夕覃思是編庶成一書¶
亦畎畆不忘之心也俾後之君子有志於斯民者識前¶
言而明治體稽往行而處事機其於衮職不無少有補¶
<pb:KR4h0101_WYG_025-17a>¶
焉至元二十年歲次癸未夏六月十有七日序¶
　　　　顔魯公書譜序¶
古人以書學名家者甚衆今獨取魯公而譜之者重其¶
人以有關於風教故也兼公之書上則窺三蒼之餘烈¶
中則造二王之微妙下則極古今書法之變復濟之以¶
文章氣節之美故後人作之終莫能及東坡云評書兼¶
論其平生茍非其人雖工不貴昔莆陽鄭樵嘗集公代¶
有金石刻得七十有五予之耳聞目覩洎有其名而亡¶
<pb:KR4h0101_WYG_025-17b>¶
其書者得六十有二備錄家藏實有五十有一只以澹¶
僻酷愛營求三十年之久纔所得如是念其嗜之無力¶
自非夤緣物聚於所好亦已難矣嗚呼公之書今存於¶
世者無幾加之歲刓月敝有劘滅而已可勝惜哉若夫¶
千金之璧為世重寳人能碎而不靳者以求而可復有¶
也若公之書寧復載得邪故余作譜按公春秋與所書¶
碑刻歲月官封詳考而次第之俾觀者知公之書因物¶
賦形變態百出其胷中忠義之氣葱葱鬱鬱散於筆墨¶
<pb:KR4h0101_WYG_025-18a>¶
之間者至終老而不少衰所謂止見性情不見文字令¶
人想見當時氣象有興起而不能已者是不亦關於風¶
教者乎譜既成客有過予而問曰二王乃真行之祖顔¶
陳縱横曾不踰矩曷若即而為法乎余曰不然孔子吾¶
徒之願學也然升堂入室固當有序若即此而求臨池¶
之妙則思過半矣客謝而退至元癸未得伏日序¶
　　　　上巳日林氏花圃㑹飲序¶
四序言讌氣有慘舒不無哀樂從違之間維暮春元巳¶
<pb:KR4h0101_WYG_025-18b>¶
物華澹豔極夫舒樂者也故昔之人迓續維新祓不祥¶
於川流之上其來逺矣然例以三日為節緣不克與已¶
㑹者蓋尋常焉今歲人和氣稔適與己契又可重也不¶
揆援永和之舊例嗣舞雩之清音徵賢合友禊飲林氏¶
花圃尋盟而至者凡一十二人於是登野彴酹清波折¶
栁脱窮秉蕳即宴歌絲間發羽觴交獻不數行四座紛¶
然迭為賔主酒既酣秋澗老人繼以栁圈新唱詠四者¶
之來并喜三樂之同集揚觶娱賔傾冠倒佩不知其不¶
<pb:KR4h0101_WYG_025-19a>¶
可也已而客有稱於坐者曰昔㑹稽諸賢禊集雖雅未¶
免因述梗懐俯仰今昔動終期歸盡之感今吾與子一¶
攄底滯增暢老懐顧知己而無雜賔聆歌聲而免詩苦¶
以此方彼疑若可繼樂有所踰也是不可以不志明日¶
弟沈輩來解醒首賦佳篇乃以其序屬余余亦以㑹鮮¶
離多樂之不易再也筆泚餘酣率爾而作時至元二十¶
四年歲在丁亥甲午日也謹序¶
　　　　編年紀事序¶
<pb:KR4h0101_WYG_025-19b>¶
史書浩博殆藥山然用之不盡取之不竭弟掇之者不¶
易區别編紀之書有不得不作者然務博者或詳其不¶
必書從簡者至畧其所當取斯蓋漫然中無所主故也¶
大抵觀史者湏當見其一代興衰之自要本不出君與¶
相好尚治忽而已如賢否之用舍治亂之所由生刑政¶
之寛虐民情之所從易安危之機截若影響此理之必¶
然也是皆吾儒法之而為明時治平之具者得不詳且¶
備歟若筆之而無所用則上下數千載之事績特斷爛¶
<pb:KR4h0101_WYG_025-20a>¶
朝報耳廿一年余解印西歸休焉而無所事日纘相務¶
為業編年者尤不可斯湏而去手遂與韓生𢎞因其舊¶
編增而廣之事備於前統明於舊若夫世主之御天接¶
統輔相之登庸宅揆前後繫屬一不敢闕所謂該夫運¶
之盛衰者則思過半矣明年冬既斷手生曰增輯之意¶
不可不序諸篇端吁吾年向耄前日所進今日不覺其¶
忘小子其秘之於以備吾家藥籠中用可也時則二十¶
四年丁亥歲夏仲日序¶
<pb:KR4h0101_WYG_025-20b>¶
　　　　禮部尚書趙公文集序¶
至元丙子夏五月予考試河南道出臨汝館望崧樓者¶
再宿歴覽後圃總為塵迹所謂汝海虚舟者於蒼煙老¶
樹間巋然獨存因得防禦趙公亭記於壁間倚杖披讀¶
者久之令人想見承平官府之盛惜公遺文不多見也¶
後七年予自齊還衛日與公孫維𢎞杖履倘佯言笑者¶
無時一日出耐辱集一編示余曰此先祖通奉君之遺¶
藁也予請而讀之者數日得辭賦古律詩及雜著樂府¶
<pb:KR4h0101_WYG_025-21a>¶
等篇若干首其氣渾以厚其格精以深不雕飾不表襮¶
遇事遣興因意達辭畧無幽憂憔悴尖新囏險之語信¶
乎太平君子假樂有餘而神明與祜者也維𢎞遂以集¶
序見屬予曰以遺山先生之論之詳此固以為之足矣¶
然士君子之學文章徳業名為兩涂其實一致有以事¶
業而垂世有以文章而名家者傳曰我欲載之空言不¶
如見諸行事之深切著明也吾儕孰不欲得時行道使¶
利澤施於人名聲昭於代蓋有幸不幸遇不遇者焉如¶
<pb:KR4h0101_WYG_025-21b>¶
仕宦利達復擅文雅以事業盛而揜其所謂文者從其¶
重焉可也若文彩絺紩竟不得以片善及物者其或曰¶
若何克為一文士而已此真為妄人尚何知兩塗一致¶
之理者哉既為其序且寓夫予之所感云先生諱思文¶
字庭玉明昌五年進士官至通奉大夫禮部尚書初河¶
朔雲擾公流離兵間挺身歸國遂為徳陵所知故其仕¶
宦通顯而為兩朝名徳一世之龍門者云至元戊子秋¶
八月朔旦謹序¶
<pb:KR4h0101_WYG_025-22a>¶
　　　　星丸漏詩序¶
司錄判官趙㝢到任之明年置星丸木漏於衞之汲門¶
上仍繪采為圖擕之來謁再拜請題辭於後予以為政¶
有緩而似亟事有微而實著者更漏是也雖因象制器¶
特挈壺氏一士之職也然天地朝昏我則司之官民勤¶
息我則警之上而日月運行於三百六十度之中外而¶
二氣渾侖磅礴於三十七萬里之表使不出於三尺之¶
幈百有餘丸之數非格物善政者其能之乎予嚮官平¶
<pb:KR4h0101_WYG_025-22b>¶
陽亦嘗創此其攷述測驗知為匪易今司錄小秩也首¶
此為務舉行廢典其儀物有足觀者是欲勤政率先因¶
器警民者矣然年少氣鋭當從仕之初能推廣是心始¶
終罔間則張希顔以夜漏嚴明等數事得稱為好官員¶
者恐他日不難至矣至元二十五年戊子夏六月入伏¶
三日題¶
　　　　老子衍義序¶
壬辰冬余應聘至都既館壽宫嗣教𤣥逸張公與一杖¶
<pb:KR4h0101_WYG_025-23a>¶
者相陪來謁䰅眉皓白氣貌魁偉敦兮其若樸聽其言¶
冲冲然殆有所深藴隨見所賦詩顧非澹泊忘言者尋¶
西還求辭方知君為重陽宫主𤣥學師也既而其徒執¶
老子書請見稽首再拜為致師求序取重之懇避席拱¶
立需命而退因勉為説云天下所謂聖人者以其理之¶
所在治從而出焉舍是何所望於著書立言者哉然聖¶
道溥博該貫羣倫其為用也為天地立極為世主明道¶
要不過以靜制躁以簡御繁以直黜偽以樸還淳以正¶
<pb:KR4h0101_WYG_025-23b>¶
息妄以公去私以理勝慾以法防亂而已惜也老𥅆氏¶
潛輝柱下不出於文武周召之時當王道中微禮壊樂¶
崩仁殘義缺之後萬偽並作猝莫能觀其復思逺駕流¶
沙高出物表抉天機體𤣥化吐辭為經過為奇憰憤激¶
自成一家之言庶幾廓清澆偽再造堪輿之意歟雖然¶
矯枉者必過其正迨夫末流仁智異見戸牖各開曲暢¶
旁通肆為駕説養生者以久視為心尚𤣥者以清談為¶
樂宜乎晉史譏王政之虧知幾㸃河公之注今玉丈蜀¶
<pb:KR4h0101_WYG_025-24a>¶
産皓首𤣥學獨能㧞出衆流間索正岐根於治平者為¶
多無乃見幾而作由儒而逃墨者邪故特樂而序云¶
　　　　紫山先生易直解序¶
紫山胡公年未强仕應奉翰林潔居官舍者幾十載致¶
力讀書究明義理期於逺大取易卦辭徧書屋壁時不¶
肖忝在言列過而見焉詢其故曰吾朝夕洗心將範模¶
四聖人庶幾言行適宜而寡尤悔焉非特説夫言奇而¶
法也識者已以通材有用許之爾後郎地官佐省幕總¶
<pb:KR4h0101_WYG_025-24b>¶
尹大郡提憲外臺平生藴藉見諸施設其至公正大之¶
論卓異特達之舉固不可枚數要之伸吾道行吾志不¶
阿合取容於時不俯仰勉從於衆可行即行不可即止¶
又其晚節脱屣軒冕笑傲林泉進退兩間知命隨時從¶
容中道蓋棺論定皆曰紫山曠達英邁士也稽驗疇昔¶
諗其得於易者為多初不知其有所著述公没之三載¶
嗣子伯馳擕所著易解懇題其端公與僕自弱冠定交¶
氣義契合互為知己今雖衰懶撫其遺書忍無一言發¶
<pb:KR4h0101_WYG_025-25a>¶
越潛輝夫易聖人憂世書也純粹精深通貫三才理包¶
萬彚其用心須見於開物成務之實然通其變必當達¶
其辭達其辭欲見諸用者不於先覺躬行踐履之實跡¶
而取法焉未見能造其窔奥也昔宋名儒劉斯立作學¶
易堂記但序日用常行事而曰金學易矣論者以為得¶
體况紫山踐履功夫形諸事業復推已所得纂而成書¶
啓廸後人可謂得聖賢忠恕之道矣學者復能考公平¶
昔操履得其端倪以之尋繹隠賾奥妙之㫖則思過半¶
<pb:KR4h0101_WYG_025-25b>¶
矣大徳二年冬十月八日謹序¶
　　　　遺安郭先生文集引¶
關輔天下形勝地有終南太華洪河涇渭為之襟帶姬¶
周之所積累漢唐之所經營雖時異事改彼忠厚雄傑¶
之餘風山川英靈之萃秀而在於人也意其必有瓌奇¶
文雅之士生乎其間僕嘗思一遊求其人與之縱奇觀¶
歴遺跡羡河山之良是歎興亡之無窮豁達芥蔕以忘¶
吾憂寤寐平生未遂斯願至元乙亥冬猥判晉幕夤緣¶
<pb:KR4h0101_WYG_025-26a>¶
迎謁抵華陰東歸殊悵然也爾後每自秦雍來者必為¶
訪問雖得其髣髴而士之隠見初不知也大徳庚子春¶
方謝事不出有客叩門剥啄自稱奉先郭良弼嵒甫攜¶
示先世遺安先生文集請引其端細為披讀蓋信道篤¶
燭理明攻詩文為顓門之業者也豈非向所謂瓌奇文¶
雅之士乎雖未西遊其山川人物已在吾目中矣奈何¶
衰老懶於論載請益勤乃勉為之説曰文章雖推衍六¶
經宗述諸子特言語之工而有理者爾然必需道義培¶
<pb:KR4h0101_WYG_025-26b>¶
植其根本問學貯蓄其穰茹有淵源精尚其辭體為之¶
不輟務至於圓熟以自得有用為主浮艶陳爛是去方¶
能造乎中和醇正之域而無剽切撈攘滅裂荒唐之弊¶
故為之甚難名家者亦不多見惟周卿先生天資冲粹¶
内守峻潔自幼力學為健舉子中年流離不易所業故¶
徳望彌高文學益富致逺近尊禮又少日以外孫行接¶
際蘭泉先生所交麻叚孟李諸公皆秦晉名士其資之¶
深學之博與夫淵源講習可謂有素矣故詩文温醇典¶
<pb:KR4h0101_WYG_025-27a>¶
雅曲盡已意能道所欲言平淡而有涵蓄雍容而不迫¶
切類其行已靄然仁義道徳之餘孔子曰有徳者必有¶
言信乎其有言也所可惜者連蹇塲屋不遂一第侍謀¶
省幕道弗大行然化乎今者不必傳於後晦其始者其¶
終必顯曰顯與晦必時之待揚雄氏所謂五百年必得¶
其人然寥寥四海豈無知音者恐瓌奇之言乃為通論¶
况有賢子孫為之揚顯者哉今文治蔚興學者日衆異¶
時板本一出有序關右之宗派究蘭泉之命脉者則於¶
<pb:KR4h0101_WYG_025-27b>¶
是集知所崇尚矣¶
　¶
　¶
　¶
　¶
　¶
　¶
　中州名賢文表卷二十五¶
